<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Iliad</title>
        <editor>YOUR NAME EHERE</editor>

      </titleStmt>
      <publicationStmt>
        <p>Unpublished edition of the Venetus A manuscript for the Homer Multitext project</p>
      </publicationStmt>
      <sourceDesc>
        <p>Edited directly from photography of the manuscript</p>
      </sourceDesc>
    </fileDesc>
  </teiHeader>
  <text>
    <body>
      <div n="16">
        <l n="">οὐδέ πω Ἀτρεΐδεω ὀπὸς ἔκλυον αὐδήσαντος</l>
        <l n="">ἐχθρῆς ἐκ κεφαλῆς: ἀλλ᾽ Ἕκτορος ἀνδροφόνοιο</l>
        <l n="">Τρωσὶ κελεύοντος περιάγνυται, οἳ δ᾽ ἀλαλητῷ</l>
        <l n="">πᾶν πεδίον κατέχουσι μάχῃ νικῶντες Ἀχαιούς.</l>
        <l n="">ἀλλὰ καὶ ὧς Πάτροκλε νεῶν ἄπο λοιγὸν ἀμύνων</l>
        <l n="">ἔμπεσ᾽ ἐπικρατέως, μὴ δὴ πυρὸς αἰθομένοιο</l>
        <l n="">νῆας ἐνιπρήσωσι, φίλον δ᾽ ἀπὸ νόστον ἕλωνται.</l>
        <l n="">πείθεο δ᾽ ὥς τοι ἐγὼ μύθου τέλος ἐν φρεσὶ θείω,</l>
        <l n="">ὡς ἄν μοι τιμὴν μεγάλην καὶ κῦδος ἄρηαι</l>
        <l n="">πρὸς πάντων Δαναῶν, ἀτὰρ οἳ περικαλλέα κούρην</l>
        <l n="">ἂψ ἀπονάσσωσιν, ποτὶ δ᾽ ἀγλαὰ δῶρα πόρωσιν.</l>
        <l n="">ἐκ νηῶν ἐλάσας ἰέναι πάλιν: εἰ δέ κεν αὖ τοι</l>
        <l n="">δώῃ κῦδος ἀρέσθαι ἐρίγδουπος πόσις Ἥρης,</l>
        <l n="">μὴ σύ γ᾽ ἄνευθεν ἐμεῖο λιλαίεσθαι πολεμίζειν</l>
        <l n="">Τρωσὶ φιλοπτολέμοισιν: ἀτιμότερον δέ με θήσεις:</l>
        <l n="">μὴ δ᾽ ἐπαγαλλόμενος πολέμῳ καὶ δηϊοτῆτι</l>
        <l n="">Τρῶας ἐναιρόμενος προτὶ Ἴλιον ἡγεμονεύειν,</l>
        <l n="">μή τις ἀπ᾽ Οὐλύμποιο θεῶν αἰειγενετάων</l>
        <l n="">ἐμβήῃ: μάλα τούς γε φιλεῖ ἑκάεργος Ἀπόλλων:</l>
        <l n="">ἀλλὰ πάλιν τρωπᾶσθαι, ἐπὴν φάος ἐν νήεσσι</l>
        <l n="">θήῃς, τοὺς δ᾽ ἔτ᾽ ἐᾶν πεδίον κάτα δηριάασθαι.</l>
        <l n="">αἲ γὰρ Ζεῦ τε πάτερ καὶ Ἀθηναίη καὶ Ἄπολλον</l>
        <l n="">μήτέ τις οὖν Τρώων θάνατον φύγοι ὅσσοι ἔασι,</l>
          <l n="">μήτέ τις Ἀργείων, νῶϊν δ᾽ ἐκδῦμεν ὄλεθρον,</l>
            <l n="">ὄφρ᾽ οἶοι Τροίης ἱερὰ κρήδεμνα λύωμεν.</l>
              
      </div>
    </body>
  </text>
</TEI>
